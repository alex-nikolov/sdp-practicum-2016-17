# Домашна работа 3

За целите на домашното може да ползвате структурите, които сме правили в час, или да си дефинирате свои.

1) 1 - Да се напише външна за дървото функция, която приема дърво и естествено число k и на място разменя възлите на всяко k-то ниво. Функцията не връща нищо.

  Пример: за дървото
              
         1          Ниво 1               1
       /   \                 k = 1     /   \
      2     3       Ниво 2    ->      3     2
     / \   / \                       / \   / \
    4   5 6   7     Ниво 3          7   6 5   4

         1          Ниво 1               1
       /   \                 k = 2     /   \
      2     3       Ниво 2    ->      2     3
     / \   / \                       / \   / \
    4   5 6   7     Ниво 3          5   4 7   6

2) 1.5 - Да се напише външна функция, която приема дърво и казва дали съществуват два възела, които са част от един и същ път от корена към някое от листата, така че сбора на числата, записани в тези два възела, да е равен на числото в корена.

  Пример: за дървото

            12
          /   \
         2     3
        / \   / \
       0   5 6   7
      /
     10
    /  \
    15 20

  функцията ще върне истина (пътят от 12 до 10 съдържа 2 + 10 = 12).

  Забележка: Двете числа, които събираме, трябва да са в различен възел от корена, т.е. за дърво с връх 12 и единствено дете 0, функцията ще върне лъжа, но ако под нулата запишем 12, ще върне истина.

  Бонус: 1 единица: Функцията да върне всички пътища от корен до листо, за които горното свойство е изпълнено, например за горното дърво трябва да върне пътят от 12 до 15 и от 12 до 20 (Ако предавате и бонуса, искам и нормалната версия на задачата).

3) 1.5 - Даден е масив от различни числа, представляващи дължина на въжета. Две въжета могат да се съединят, като се получава въже с дължина сбора от дължините на двете начални, като за целта се изразходва толкова мерни единици работа, колкото е дължината на новополученото въже. Да се напише програма, която пресмята реда, в който трябва да се съединят въжетата, така че да е необходимо минимална работа за време O(n logn)